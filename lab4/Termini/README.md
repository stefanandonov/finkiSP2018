Од стандарден влез се чита низа од 5 ненегативни цели броеви кои претставуваат број на слободни термини за лабораториски вежби по Структурно програмирање во секој ден од понеделник до петок.<br/>
<br/>
Потоа, се чита еден цел број кој претставува вкупниот број на групи од студенти што треба да се распределат во некој термин за вежби.<br/>
<br/>
Ако некој од броевите во низата е негативен да се испечати `NEVALIDEN  VLEZ`. Ако влезот е валиден, но бројот на групи е поголем од вкупниот број на слободни термини во неделата да се испечати `NEMA DOVOLNO SLOBODNI TERMINI`.<br/>
<br/>
Ваша задача е да им помогнете на организаторите на предметот преку пишување на програмa што автоматски ќе го направи распоредот за термини, притоа тој да биде што подобро балансиран.<br/>
<br/>
Процедурата за доделување на термини во секој од деновите се одвива во следните чекори:

 - Се пресметува просекот на слободни термини по ден;

 - Почнувајќи од понеделник, за секој ден се проверува дали има слободни термини повеќе или помалку од просекот;
   - Ако бројот на слободни термини во денот е под просекот, сите термини во тој ден се зафаќаат;

   - Инаку, ако е над просекот тогаш во тој ден се зафаќаат само просечниот број на термини;

   - **Напомена: Овој процес може да заврши порано пред да се стигне до петок, ако веќе немаме нераспоредени групи;**

 - Ако со претходната постапка останат групи на кои не им е доделен термин, сега почнувајќи од понеделник секој ден се зафаќаат термини додека сите групи не се распоредени;

 - На крај се печати за секој ден во неделата колку термини се доделени;


