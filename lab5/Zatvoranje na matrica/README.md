Од стандарден влез се вчитуваат броевите `M` и `N`, а потоа се вчитува матрица со димензии `MxN`. Матрицата е составена од бинарни броеви (0 или 1).

На влезната матрица да и се изврши затварање, односно да се трансформира на следниот начин:

Секој елемент во матрицата којшто е нула, да се постави на 1 ако и само ако мнозинство од сите негови соседи (хоризонтално, вертикално и дијагонално) се единици.

Трансформираната матрица да се испечати на стандарден излез.

Пример: 

    Влез:
    5 5 
    1 0 1 0 1 
    1 1 1 1 0 
    1 0 0 0 0 
    0 0 0 0 0 
    1 1 1 0 0

    Излез:
    1 1 1 1 1 
    1 1 1 1 1 
    1 0 0 0 0 
    1 1 0 0 0 
    1 1 1 0 0 

**Објаснување на тест примерот:**

- Елементот `M[0][1]=0` има 5 соседи (лево, десно, долу, лево-долу, десно-долу). Сите соседи имаат вредност 1, па и `M[0][1]` ќе стане 1.
- Елементот `M[3][0]=0` има исто така 5 соседи (горе,долу, десно, горе-десно, долу-десно). 3 соседи имаат вредност 1, а два соседи имаат вредност 0. Бидејќи мнозинството се единици, и `M[3][0]` ќе стане 1.
- Елементот `M[3][1]=0` има 8 соседи од кои што 5 се единици, 3 се нули. **Напомена:** Бројот има пет соседни единици, бидејќи претходно се смени вредноста на `М[3][0]`. Бидејќи мнозинство се единици `M[3][1]` станува единица.
- Елементот `М[3][3]=0` има 8 соседи, од кои само еден е единица, а останатите седум се нула. Затоа `М[3][3]` ќе си остане со вредност нула.
